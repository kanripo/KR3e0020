# -*- mode: mandoku-view; -*-
#+TITLE: 蘇沈良方
#+DATE: 2015-08-24 23:04:36.662228
#+PROPERTY: ID KR3e0020
#+PROPERTY: BASEEDITION WYG    
#+PROPERTY: JUAN 卷三
<pb:KR3e0020_WYG_003-1a>¶
欽定四庫全書¶
　蘇沈良方卷三¶
　　　　　　　　　　　宋　蘇軾沈括　撰¶
　　聖散子¶
昔予覽千金方三建散云於病無所不治而孫思邈特¶
為著論謂此方用樂節度不近人情至於救急其驗特¶
異乃知神物効靈不拘常制至理開惑智不能知今予¶
得聖散子殆此類也自古論病惟傷寒為急表裏虚實¶
<pb:KR3e0020_WYG_003-1b>¶
日數證候應汗應下之類差之毫釐輒至不救而用聖¶
散子者一切不問隂陽二感或男子女人相易狀至危¶
篤連飲數劑而汗出氣通飲食漸進神宇完復更不用¶
諸藥連服取差其餘輕者心額微汗正爾無恙藥性小¶
熱而陽毒發狂之類入口便覺清涼此藥殆不可以常¶
理而詰也若時疫流行不問老少良賤平旦輒煮一釡¶
各飲一盞則時氣不入平居無事空腹一服則飲食快¶
美百疾不生真濟世衛家之寳也其方不知所從出而¶
<pb:KR3e0020_WYG_003-2a>¶
故人巢君榖世寳之以治此疾百不失一余既得之謫¶
居黄州連歳大疫所全活者不可勝數此方指松江水¶
為誓盟不得傳人余竊隘之乃以傳蘄水龎君安得龎¶
以醫聞於世又善著書故以授之且使巢君名與此方¶
同不朽也　主疾功効非一去春杭州民病得此藥全¶
活者不可勝數所用皆中下品藥畧計每千錢即得千¶
服所濟已及千人由此積之其利甚溥凡人欲施恵而¶
力能自辦者猶有所止若合衆力則人有善利其行可¶
<pb:KR3e0020_WYG_003-2b>¶
乆今募信士就楞嚴院修製自立春後起施直至來年¶
春夏之交有入名者徑以施送本院昔薄拘羅尊者以¶
訶棃勤施一病比丘故獲報身身常無衆疾施無多寡¶
隨力助縁疾病必相扶持功徳豈有限量仁者惻隠當¶
崇善因(陳無擇三因方云此藥似治寒疫因東坡作序/天下通行辛未年永嘉瘟疫被害者不可勝數)¶
(葢寒疫流行其藥偶中抑未知方土有所偏宜未可考/也東坡便謂與三建散同類一切不問似太不近人情)¶
(夫寒疫亦自能發狂葢隂能發躁陽能發厥物極則反/理之常然不可不知今錄以備療寒疫用者宜審究其)¶
(寒温二疫無/使偏奏也)¶
<pb:KR3e0020_WYG_003-3a>¶
　　聖散子方¶
　草荳䓻(去皮麫裹/炮一箇)　木猪苓(去/皮)　石菖蒲　高良薑¶
　獨活　(去蘆/頭)　附子(炮製去/皮臍)　麻黄(去/根)　厚朴(去皮/薑汁)¶
　(炒/)　藁本(去瓤/土炒)　芍藥　枳殻(去瓤/麫炒)　柴胡　澤㵼¶
　　白术　細辛　防風(去蘆/頭)　藿香　半夏(薑汁/製)¶
　茯苓(各半/兩)　甘草(炙一/兩)¶
　　右剉碎如麻荳大每服五錢清水一鍾半煮取八¶
　　分去滓熱服餘滓兩服合為一服重煎空心服下¶
<pb:KR3e0020_WYG_003-3b>¶
　　小柴胡湯¶
治解傷寒諸症¶
　柴胡(二/兩)　黄芩　人參　甘草(炙/)　生薑(各三/錢)　半¶
　夏(湯洗一/兩半)　大棗(十二/枚破)¶
　　右剉如麻荳大以水三升煮取一升半去滓再煎¶
　　取丸温服日三服此古法也今可作粗散每服三¶
　　錢棗三枚薑三片水一盞半煎至八分温服氣實¶
　　疾勢盛者加至四五錢不妨並去滓此張仲景方¶
<pb:KR3e0020_WYG_003-4a>¶
　　余以今秤量改其分劑孫兆更名黄龍湯近歳此¶
　　藥大行患傷寒不問隂陽表裏皆令服之此甚誤¶
　　也此藥治傷寒雖主數十證大要其間有五證最¶
　　的服之必愈一者身熱心中逆或嘔吐者可服若¶
　　因渴飲水而嘔者不可服身體不温熱者不可服¶
　　二者寒熱徃來者可服三者發潮熱可服四者心¶
　　煩脅下滿或渴或不渴皆可服五者傷寒已瘥後¶
　　更發熱者可服此五證但有一證更勿疑便可服¶
<pb:KR3e0020_WYG_003-4b>¶
　　服之必瘥若有三兩證以上更的當也其餘證候¶
　　須子細詳論及脉候相當方可用葢世人但知小¶
　　柴胡治傷寒不問何證便服不徒無効兼有所害¶
　　故備論於此使人了然易曉本方更有加減法雖¶
　　不在此五證内用之亦屢効今亦載於此若胸中¶
　　煩而不嘔去半夏加人參合前成一兩栝蔞根一¶
　　兩若腹中痛者去黄芩加芍藥三分此一證最有¶
　　驗常時腹痛亦療若脅下痞鞭去大棗加牡蠣一¶
<pb:KR3e0020_WYG_003-5a>¶
　　兩若心下悸小便不利去黄芩加茯苓一兩若不¶
　　渴外有微熱者去人參加桂三分温服微汗愈若¶
　　咳去人參大棗生薑加五味子半兩乾薑半兩元¶
　　祐二年時行無少長皆咳服此皆愈¶
　　麻黄丸¶
治傷寒解表止頭痛兼治破傷風及一切諸風¶
　麻黄(六兩去節沸湯/泡去黄水焙乾)　烏頭(水浸三日頻換水/去皮乾炮去臍)　天¶
　南星(别/擣)　半夏(湯洗/七遍)　石膏(泥裹火燒通赤研/  以上各四兩)　白¶
<pb:KR3e0020_WYG_003-5b>¶
　芷(三/兩)　甘草(一兩/炙)　龍腦(半兩只用樟木龍腦但/要發散不必南番龍腦)¶
　麝香(一/分)¶
　　右為末水煮天南星為丸如小彈子大每服一丸¶
　　葱茶或茶酒嚼下薄荷亦得連二三服此本余家¶
　　白龍丸已編入靈苑後又加麻黄作六兩寒水石¶
　　用石膏末為衣治傷寒至佳小小傷寒服之立瘥¶
　　解表藥中此尤神速¶
治暑暍逡廵悶絶不救者¶
<pb:KR3e0020_WYG_003-6a>¶
　道上熟土　大蒜¶
　　右各等多少爛研冷水和去滓飲之即瘥此方在¶
　　徐州沛縣城門上板書揭之不知何人所施治暑¶
　　傷肌膚多瘡爛或因搔成瘡者林才中嘗暑中臥¶
　　病肌膚多瘡爛汁出有一乳姥曰此易愈取乾壁¶
　　土揉細末傅之隨手即瘥¶
　　木香丸¶
治瘴¶
<pb:KR3e0020_WYG_003-6b>¶
　鷄心檳榔　陳橘皮(去白兩/各二)　青木香　大附子¶
　人參　厚朴　官桂(去無/味者)　羌活　荆三稄　濁活¶
　　乾薑(炮/)　甘草(炙/)　芎藭　川大黄(剉微/炒)　芍藥¶
　(各半/兩)　牽牛子(一斤淘去浮者揩栻熟/擣取末四兩餘滓不用)　肉荳䓻(六/枚)¶
　(去殻止/㵼方用)¶
　　右十五味為末磁器盛之密封臨服用牽牛末二¶
　　兩藥末一兩同研令匀煉蜜為丸如桐子大心腹¶
　　脹滿一切風勞冷氣臍下刺痛口吐清水白沫醋¶
<pb:KR3e0020_WYG_003-7a>¶
　　心痃癖氣塊男子腎臟風毒攻刺四體及陽毒脚¶
　　氣目昏頭痛心間嘔逆及兩脅堅滿不消臥時橘¶
　　皮湯下三十丸以利為度此後每夜二十丸女人¶
　　血痢下血刺痛積年血塊胃口逆手足心煩熱不¶
　　思飲食薑湯下三十丸取利每夜更服二十丸小¶
　　兒五歳已上疳氣腹脹氣喘空心温湯下五七丸¶
　　小者減丸數服凡胸腹飽悶不消脾泄不止臨臥¶
　　温酒下取利食毒癰疽發背山嵐瘴氣纔覺頭痛¶
<pb:KR3e0020_WYG_003-7b>¶
　　背膊拘緊便宜服之快利為度常服可以不染瘴¶
　　疾凡瘴疾皆因脾胃實熱所致常以涼藥解膈上¶
　　壅熱并以此藥通利彌善此丸本治嵐瘴及瘟瘧¶
　　大效李校理敦裕嘗為傳刻石於大庾嶺䝉効者¶
　　不可勝數余伯氏任閩中嘗擁兵捕山宼過漳浦¶
　　軍人皆感瘧用此治之應時患愈余在江南時值¶
　　歳發瘧以此藥濟人其效如神皆以得快利為度¶
　　又記凡乆瘧服藥訖乃炙氣海百壯又炙中脘三¶
<pb:KR3e0020_WYG_003-8a>¶
　　十壯尤善¶
　　枳殻湯¶
治傷寒痞氣胸滿欲死者¶
　桔梗　枳殻(炙去瓤/各一兩)¶
　　右細剉如末荳大用水一升半&KR0745;減半去滓分二¶
　　服傷寒下早則氣上膨胷世俗即謂之結胷多更¶
　　用巴荳粉霜膩粉下之下之十有七八死此葢瀉¶
　　其下焦下焦虚則氣愈上攻胷膈多致不救凡胷¶
<pb:KR3e0020_WYG_003-8b>¶
　　脹病只可㵼膈若按之堅硬而痛此是結胷如胷¶
　　有水須用大黄甘遂輩下之陷胷丸之類是也若¶
　　按之不甚硬亦不甚痛此名痞氣正虚氣熱鼔脹¶
　　只可用黄芩黄連大黄之類化之嘗有人患胷脹¶
　　已危困作結胷痞氣治皆不瘥史大夫以此湯飲¶
　　之下黄水一升遂瘥余得此法用之如神若是痞¶
　　氣莫不應手而消凡傷寒胷脹勿問結胷痞氣但¶
　　先投此藥若不瘥然後别下藥縁此湯但行氣下¶
<pb:KR3e0020_WYG_003-9a>¶
　　膈耳無他損又西晉崔行功方傷寒或下或不下¶
　　心中結滿胷脅痞塞氣急厥逆欲絶心胷高起手¶
　　不能近二三日輒死用㵼心大小陷胷湯皆不瘥¶
　　此當是下後虚逆氣已不理而毒復上攻氣毒相¶
　　摶結於胷中氣毒相激故致此病療之當用加減¶
　　理中丸先理其氣次療諸疾¶
　　加减理中丸¶
　人參　白术　茯苓　甘草(炙兩各/二)　乾薑(炮一/兩半)¶
<pb:KR3e0020_WYG_003-9b>¶
　枳實(十六片麫/炒或炙)¶
　　右為末蜜丸彈子大一丸不效再服余時用此神¶
　　速下喉氣即相接續復與之不過五六彈丸胷中¶
　　谿然矣渴者更加栝藪二兩下痢者加牡蠣二兩¶
　　余以告領軍韓康伯右衛毛仲祖光禄王道預臺¶
　　郎顧君苖著作殷仲堪並悉用之咸歎其應速於¶
　　時枳實乃為之貴縁此病由毒攻於内多類少隂¶
　　泄痢之後理應痞結雖已泄痢毒尚未除毒與氣¶
<pb:KR3e0020_WYG_003-10a>¶
　　争凝結於胷時或不痢而毒已入於胃胃中不通¶
　　毒必上衝或氣先不理或上焦痰實共相衝結復¶
　　成此患大抵毒之與氣相干不宣闗津壅遏塗徑¶
　　不通故㵼心療滿而不療氣雖復服之其瘥莫由¶
　　療毒氣結莫過理中丸解毒通氣痞自消釋然乾¶
　　薑性熱故減其分茯苓通津栝&KR0803;除渴牡蠣止痢¶
　　謹審其宜無不得矣家人黄珍者得病如上其弟¶
　　扶就叔尚書乞藥余曰可與理中丸坐中數客皆¶
<pb:KR3e0020_WYG_003-10b>¶
　　疑不可余自決於箱中取一彈丸與之竺法太調¶
　　余曰此人不活君微有縁矣與時合暝許比至三¶
　　籌扶又來便叩頭自搏四坐愕然謂其更劇叔問¶
　　何如扶答向藥一服便覺大佳更復乞耳余謂竺¶
　　法太曰上人不憂作縁但恐夜更來乞失人眠耳¶
　　果爾如何余復與數彈丸明日便愈叔遂至今用¶
　　之䕶軍司馬劉元寳妾病亦如此叔復與之二丸¶
　　服盡便瘥叔以此施之遂多蒙救濟傷寒難療故¶
<pb:KR3e0020_WYG_003-11a>¶
　　詳記焉此行功自叙也余以此丸與枳殻湯兼服¶
　　理無不驗理中丸所用枳實只是枳殻古人只謂¶
　　之枳實後人方别出枳實一條¶
　　五積散¶
　蒼术(二十/兩)　桔梗(十/兩)　陳橘皮(六/兩)　白芷　甘草(各/三)¶
　(兩/)　當歸(二/兩)　川芎(一兩/半)　芍藥　白茯苓　半夏¶
　(湯洗兩/各一)　麻黄(春夏二兩/秋冬三兩)　乾薑(春夏一兩半/秋冬二兩)　枳¶
　殻(麩炒去瓤四兩擣/以下三物可别)　肉桂(春夏三兩/秋冬四兩)　厚朴(二兩/薑炙)¶
<pb:KR3e0020_WYG_003-11b>¶
　　右前十二味為麄末分六服大鍋内緩火炒令微¶
　　赤香熟即止不可過焦取出以淨紙藉板牀上令¶
　　冷入後三物和之為丸毎服三錢加薑棗煎至六¶
　　分去滓服傷寒手足逆冷虚汗不止脈沈細靣青¶
　　嘔逆加順元散一錢同煎熱服産婦陣疎難産經¶
　　兩三日不生胎死腹中或産母氣乏委頓産道乾¶
　　濕加順元㪚水七分酒三分煎相繼兩服氣血内¶
　　和即産胎死者不過三服當下其順元散多量産¶
<pb:KR3e0020_WYG_003-12a>¶
　　母虚實傷寒發熱脅内寒者加䓤白二寸豉七粒¶
　　同煎相繼三兩服當以汗解¶
　　順元散¶
　烏頭(二/兩)　附子(炮/)　天南星(炮兩各/一)　木香(半/兩)¶
　　右余叔祖得此方於民家故呉中至今謂之沈氏¶
　　五積散大抵此散能温裏外但内外感寒脈遲細¶
　　沉伏手足冷毛髪恂憟傷寒裏證之類大啜三兩¶
　　杯當手足温或汗乃愈今世名醫多用此散治氣¶
<pb:KR3e0020_WYG_003-12b>¶
　　極效和一切氣通血絡無出此藥人病脾瘧用紫¶
　　金丸逐下乃服此散數服多愈¶
　　紫金丹¶
　硫黄　鍼沙(各三/錢)　鐵粉　膩粉(各五/錢)¶
　　四味炒為末粟米飯丸如彈子大乳香湯下一丸¶
　　氣實服一丸半至二丸¶
　　七棗散¶
治脾寒瘧疾¶
<pb:KR3e0020_WYG_003-13a>¶
　　川烏頭大者一箇炮良乆移一處再炮凡七處炮¶
　　滿去皮臍為細末都作一服用大棗七箇生薑十¶
　　片葱白七寸水一碗同煎至一盞疾發前先食棗¶
　　次温服只一服瘥元祐二年兩浙瘧疾盛作常州¶
　　李使君舉家病瘧甚乆萬端醫禁不效遇客傳此¶
　　方一家服之皆一服瘥又長興賈耘老傳一方與¶
　　此方同只烏頭不炮却用沸湯泡以物葢之候温¶
　　更泡滿十四遍去皮切焙乾依上法作一服耘老¶
<pb:KR3e0020_WYG_003-13b>¶
　　云施此藥三十年治千餘人皆一服瘥¶
　　葱熨法¶
治氣虚陽脱體冷無脈氣息欲絶不省人及傷寒隂厥¶
百藥不效者¶
　　右以葱用索纒如盞許大切去根及葉惟存白長¶
　　二寸許如大餅餤先以火脅一靣令通熱又勿令¶
　　灼人乃以熱處搭病人臍連臍下其上以熨斗滿¶
　　貯火熨之令葱餅中熱氣鬱入肌肉中須預作三¶
<pb:KR3e0020_WYG_003-14a>¶
　　四餅一餅壞不可熨又易一餅良乆病人當漸醒¶
　　手足温有汗即瘥更服四逆湯輩温其内萬萬無¶
　　憂余伯兄病傷寒㝠昧不知人事八日四體堅冷¶
　　如石藥不可復入用此遂瘥集賢校理胡完夫用¶
　　此方拯人之危不可勝數¶
　　金液丹(案原方缺今從王/衮博濟方補入)¶
　　硫黄十兩精瑩者研碎入罐子及八分為度勿大¶
　　滿石龍芮兩握(又云狗蹏/草一握)水鑑草兩握稻田中生¶
<pb:KR3e0020_WYG_003-14b>¶
　　一莖四花如田字亦名水田草獨莖生以黄土一¶
　　掬同擣為泥只用益母草井泥擣亦得¶
　　右固濟藥罐子約厚半寸置平地以瓦片覆罐口¶
　　四靣炭五斤擁定以熱火一片自上燃之候罐子¶
　　九分赤口縫有碧焰急退火以濕灰三斗覆至冷¶
　　剖罐取藥削去沈㡳滓濁准前再煆通五煆為足¶
　　藥如熟鷄卵氣并取罐埋潤地一夜又以水煮半¶
　　日取藥桞木槌研頓滴水候揚之無滓更研令乾¶
<pb:KR3e0020_WYG_003-15a>¶
　　每藥一兩用蒸餅一兩化同𢷬丸之暴乾金液丹¶
　　舊方主病甚多大抵治氣羸凡乆疾虚困乆吐痢¶
　　不瘥老人臟秘傷寒脈微隂厥之類皆氣羸所致¶
　　服此多瘥大人數十丸至百丸小兒以意裁度多¶
　　少皆粥飲下羸甚者化灌之小兒乆吐痢垂困藥¶
　　乳皆不入委頓待盡者併與數十丸徃徃自死得¶
　　生少與即無益余親見小兒吐痢極已氣絶棄之¶
　　在地知其不救試漫與服之復活者數人¶
<pb:KR3e0020_WYG_003-15b>¶
　¶
　¶
　¶
　¶
　¶
　¶
　¶
　蘇沈良方卷三¶
