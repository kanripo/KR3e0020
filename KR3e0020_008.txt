# -*- mode: mandoku-view; -*-
#+TITLE: 蘇沈良方
#+DATE: 2015-08-24 23:04:36.770263
#+PROPERTY: ID KR3e0020
#+PROPERTY: BASEEDITION WYG    
#+PROPERTY: JUAN 卷八
<pb:KR3e0020_WYG_008-1a>¶
欽定四庫全書¶
　蘇沈良方卷八¶
　　　　　　　　　　　宋　蘇軾沈括　撰¶
　　朱賁琥珀散¶
治婦人血風勞¶
　琥珀　沒藥　木香　當歸　芍藥　白芷　羌活¶
　　乾地黄　延胡索　川芎(各半/兩)　土𤓰根　丹皮¶
　　白朮　桂(各一/兩)¶
<pb:KR3e0020_WYG_008-1b>¶
　　右件為末毎服二錢水一盞煎至七分益酒三分¶
　　復煎少時并滓熱服重疾數服則知效¶
　　麥煎散¶
治少男室女骨蒸婦人血風攻汪四肢心胸煩壅¶
　鼈甲(醋/炙)　大黄(濕紙裹/煨熱)　常山　柴胡　赤茯苓¶
　當歸(酒浸/一宿)　乾漆　白术　生乾地黄　石膏(各一/兩)¶
　　甘草(半/兩)¶
　　右毎服二錢小麥五十粒水一盞煎至六分食後¶
<pb:KR3e0020_WYG_008-2a>¶
　　卧時温服有虚汗加麻黄根一兩此黄州吳官方¶
　　療骨熱黄瘦口臭肌熱盜汗極效麥煎散甚多此¶
　　方吳君寳之如希世之至珍其效可知¶
　　白术散¶
治婦人姙娠傷寒¶
　白术　黄芩(等分新瓦/上同炒香)¶
　　右為㪚每服三錢水一中盞生薑三片大棗一箇¶
　　擘破同煎至七分温服但覺頭發熱便可服三二¶
<pb:KR3e0020_WYG_008-2b>¶
　　服即瘥惟四肢厥冷隂症者未可服此方本常州¶
　　一士賣此藥醫工皆論觔售去行醫用之如神無¶
　　人得其方予自得此治疾無有不效者仍安胎益¶
　　母子¶
　　肉桂散¶
治産後衆疾血氣崩暈腫滿發狂瀉痢寒熱等惟瀉而¶
吐者難瘥¶
　黑豆(炒熟去/皮二兩)　肉桂　當歸(酒/浸)　芍藥　乾薑(炮/)¶
<pb:KR3e0020_WYG_008-3a>¶
　乾地黄　甘草　蒲黄(各一/兩)¶
　　右温酒調下二錢日三服疾甚者三服瘥無疾日¶
　　二服七日止¶
　　大黄散¶
治産後血暈及傷折内損婦人血癥血瘕¶
　羊脛炭(燒赤酒淬/十  五兩)　大黄(小便浸七日旦易日/足濕紙裹煨熟切焙)　巴¶
　荳肉(漿水煮黄色焙/  各三兩半)　半兩錢(燒赤米醋淬為粉新/水措過取細者二兩)¶
　(一/分)¶
<pb:KR3e0020_WYG_008-3b>¶
　　右和研一日每服半錢當歸一分便煎濃稍温調¶
　　下産後血暈百病且當逐血者至甚乃服口噤者¶
　　斡開灌下後識人更一服累經生産有血積癥癖¶
　　塊及敗血風勞寒熱諸疾當下如爛猪肝片永無¶
　　他疾墜擊内損當歸酒下一字有某墜下折脅當¶
　　折處陷入肌中痛不可忍服此藥如人以手自内¶
　　拓之筋骨遂平¶
　　澤蘭散¶
<pb:KR3e0020_WYG_008-4a>¶
治婦人産乳百疾安胎調氣産後血暈衂血血積虚勞¶
無子有子即墮難産子死腹中胎衣不下血注遍身生¶
瘡經候不調赤白帶下乳生惡核咳嗽寒熱氣攻四肢¶
處女任脈不調等常服益血美飲食使人安健有子¶
　澤蘭(嫩葉/九分)　石膏(八分/研)　當歸　赤芍藥　川芎(㣲/炒)¶
　　甘草(炙/)　白蕪荑(各七/分)　生地黄(六/分)　肉桂(五/分)¶
　厚朴(薑/炙)　桔梗　吳茱茰(炒/)　卷柏并根　防風¶
　白茯苓　柏子仁　細辛(各四/分)　人參　白芷(炒/)¶
<pb:KR3e0020_WYG_008-4b>¶
　白术(米泔浸一宿/切麩炒黄色)　藁本　椒紅　乾薑(炒/)　烏頭¶
　(炮/)　黄茋　五味子(各三/分)　白薇　丹參　阿膠(炒/)¶
　(各二/分)¶
　　右為細末空心熱酒調下二錢予家婦人子女羸¶
　　弱多疾者服此藥悉瘥¶
治褓中小兒臍風撮口法每視小兒上下齗當口中心¶
處若有白色如紅豆大此病發之候也急以指𤓰正當¶
中搯之自外達内令斷㣲血出亦不妨又于白處兩盡¶
<pb:KR3e0020_WYG_008-5a>¶
頭亦依此掐令内外斷只掐令氣脈斷不必破肉指爪¶
勿令太銛恐傷兒甚予為河北察訪使日到趙郡有老¶
人來獻此法云篤老惜此法將不𫝊願以濟人詢之趙¶
人云此翁生平手敕千人兒矣環趙數邑人皆就此翁¶
治應手皆愈¶
　　黒神丸¶
治小兒急驚慢驚風¶
　膩粉(一錢/半)　墨土　白麫　蘆薈(炙錢各/一)　麝香¶
<pb:KR3e0020_WYG_008-5b>¶
　龍腦　牛黄　青黛　使君子(去殻麫裹煨/熟  各五分)¶
　　右麫和丸梧桐子大每服半丸薄荷湯研下要痢¶
　　即服一丸楚州小兒醫王鑑賣此藥致厚産鑑神¶
　　之未嘗𫝊人予得之乃常人家睡驚丸小不同耳¶
　　治驚風極效前後用之垂死兒一服即瘥¶
　　青金丹¶
治小兒諸風諸疳諸痢¶
　青黛(三分/研)　雄黄(研/)　胡黄連(各二/分)　硃砂　(研/)　膩¶
<pb:KR3e0020_WYG_008-6a>¶
　粉　熊膽(温水/化)　白附子　蘆薈(研分各/一)　麝香(研/半)¶
　(分/)　蟾酥　水銀(各皁/子水)　鉛霜　龍腦(各一/字)¶
　　右同入乳鉢内再研令勻用豶豬膽一箇取汁熬¶
　　過浸蒸餅少許為丸黄米大曝乾一嵗可服二丸¶
　　量兒大小増之驚風諸癎先以一丸温水化滴鼻¶
　　中令嚏戴目者當自下瘛瘲亦定更用薄荷湯下¶
　　諸疳粥飲下變蒸寒熱薄荷湯下諸瀉痢米飲下¶
　　疳蚘咬心苦棟子煎湯下鼻下赤爛口齒疳蟲口¶
<pb:KR3e0020_WYG_008-6b>¶
　　瘡等乳汁研塗病疳眼雀目白羊子肝一杖竹㓟¶
　　開納藥肝中以麻縷纒米泔煮令熱空腹服乳母¶
　　常忌毒魚大蒜雞鴨猪肉此丸療小兒諸疳至良¶
　　予目見小兒病疳瘠盡但粗有氣服此或下蟲數¶
　　合無不即瘥而肥壯無疾幾能再生小兒也¶
　　桔梗散¶
治小兒風熱及傷寒時氣瘡疹發熱等症¶
　桔梗　細辛　人參　白术　括&KR0803;根　甘草(炙/)¶
<pb:KR3e0020_WYG_008-7a>¶
　白茯苓　芎藭¶
　　右等分為末毎服二錢水一盞薄荷二葉同煎七¶
　　分三嵗已下兒作四五服五嵗已上分二服予家¶
　　常作此藥凡小兒發熱不問傷寒風熱先與此散¶
　　服往往輒愈兼服小黒膏尤善　此桔梗散與活¶
　　人書方同名惺惺散孔氏家𫝊云惺惺散加鈎藤¶
　　蟬蜕與小兒喫甚妙理上壅風熱¶
　　小黒膏¶
<pb:KR3e0020_WYG_008-7b>¶
治小兒傷寒風癎¶
　烏頭　天南星(大者燒通赤入小瓶内濕紙宻口令/火滅取刮之中心存白處如皁莢子)¶
　(大為度須燒數枚擇中/度者可用  各一枚)　薄荷　元參(末錢各/五)¶
　　右蜜和葱白湯下荳許頻服筋緩急加乳香同葱¶
　　白煎湯潤州傅醫賣此藥累千金余家小兒傷寒¶
　　風發熱與二三丸令小睡及寤則已涼矣¶
治痘瘡欲發及已發而陷伏者皆宜速治不速毒入臟¶
必致困宜服此¶
<pb:KR3e0020_WYG_008-8a>¶
　豬血(臘月取瓶盛/挂風處令乾)¶
　　右取半棗大加龍腦大荳許温酒調下潘醫加菉¶
　　荳英粉半棗塊同研病㣲有即消甚則瘡發亦愈¶
　　予家小女病傷寒但腹痛晝夜號呼手足厥冷形¶
　　症極惡肘瘡倒發予疑為醫以藥伏先不畜此藥¶
　　急就屠家買少生血時盛暑血至已敗惡無可奈¶
　　何多以龍腦香和灌之一服遂得少睡須㬰一身¶
　　皆瘡㸃而安不爾幾至不救痘瘡欲無瘢頻掲去¶
<pb:KR3e0020_WYG_008-8b>¶
　　勿令隐肌乃不成瘢縱掲傷有㣲血但四面膏塗¶
　　無苦也瘡痂不可食雞鴨卵食即盲瞳子如卵色¶
　　其應如神不可不戒也¶
治小兒豌荳瘡入目痛楚恐傷目¶
　　用浮萍隂乾每服一二錢隨兒大小以羊子肝半¶
　　箇入盞子内以杖子刺碎爛投水半合絞取汁調¶
　　下食後服不甚者一服瘥已傷目者十服瘥邢州¶
　　杜醫用此藥前後效者甚多¶
<pb:KR3e0020_WYG_008-9a>¶
　　辰砂丸¶
治小兒驚熱多涎痰瘧久痢吐乳午後發熱驚癎等疾¶
　辰砂　粉霜　膩粉(各一/分)　生龍腦(一/錢)¶
　　右軟糯米飯為丸菉荳大一歳一丸甘草湯下大¶
　　人七丸¶
治小兒走馬疳唇齒瘡爛逡巡狼狽用此即瘥¶
　砒霜　粉霜(二物先/研極細)　石灰(羅過/次研)¶
　　右等分相合左右轉研各千下當極膩如麫每以¶
<pb:KR3e0020_WYG_008-9b>¶
　　雞羽尖挑少許掃瘡上其瘡即乾慎勿多用恐入¶
　　腹中有大毒慎之海州東海縣民家賣此藥每一¶
　　日只一掃如米許大無不差者¶
　　麝香散¶
治小兒走馬疳牙齦腐爛惡血口臭牙齒脱落¶
　黄連(末三/錢)　銅綠　麝香(各二/錢)　水銀(一錢煮棗/一枚同研)¶
　　右潄口浄以藥傅瘡上蘭香葉覆之内蝕為坎者¶
　　一傅即生肉¶
<pb:KR3e0020_WYG_008-10a>¶
　　牛黄煎¶
治小兒諸疳諸痢食傷氣脹體羸頭大頭髪作穗壯熱¶
不食多困齒爛鼻瘡等疾¶
　大蚵蚾(一枚去皮骨腹胃炙為末無灰/酒一盞豶豬膽一枚同煎成膏)　訶子(炮/)¶
　使君子　胡黄連　蟬殻(不/洗)　墨石子　蘆薈　蕪¶
　荑　熊膽　硃砂　夜明砂　雄黄(各一/分研)　木香¶
　肉荳蔲(春夏各半分/秋冬各一分)　牛黄(二/錢)　麝香(一/錢)　龍腦(五/分)¶
　　右為丸如麻子大飲下五七丸驚疳金銀薄荷湯¶
<pb:KR3e0020_WYG_008-10b>¶
　　下肝疳腹脹桃仁茴香湯下疳蟲東引石榴苦棟¶
　　根湯下五歳以上十丸此藥尤治疳痢脇熱而痢¶
　　者不可服¶
　　吳婆散¶
治小兒疳瀉不止日夜通數不記漸漸羸瘦衆藥不效¶
者¶
　黄栢(蜜/炙)　黄連(微/炒)　桃根白皮　蕪荑(去皮各/一分)　木¶
　香　厚朴(薑汁/炙)　丁香　槟榔(各一/錢)　没石子(一錢/半)¶
<pb:KR3e0020_WYG_008-11a>¶
　　楝根白皮(七/分)¶
　　右為末每服一字三歳以上半錢五六歳一錢用¶
　　紫蘇木𤓰米飲調下乳食前一日三服予家小兒¶
　　曽有患瀉百餘日瘦但有皮骨百方不瘥有監兵¶
　　鍾離君見之曰何不服吳婆散立可瘥也予因問¶
　　吳婆散何藥曰古方也人家多有之乃問求方合¶
　　與兩三服便效又一孫男亦疳瀉勢甚危困兩服¶
　　遂定若病深者服一兩日間決瘥此藥若是疳瀉¶
<pb:KR3e0020_WYG_008-11b>¶
　　無不驗者藥性稍温暴熱瀉者或不相當¶
　　寒水石散¶
治小兒之病多因驚則心氣不行鬱而生涎逆為大疾¶
宜服常行小腸去心熱兒自少驚亦不成疾¶
　寒水石　滑石(水研如泔揚去粗者存細者/瀝乾更研無聲  各三兩)　甘草¶
　(一兩/生)¶
　　右量兒大小熱月冷水下寒月温水下凡被驚及¶
　　心熱不可安卧皆與一服加龍腦更良¶
<pb:KR3e0020_WYG_008-12a>¶
　　小硃砂丸¶
治小兒驚積鎮心化涎¶
　硃砂(一/分)　巴荳(三十粒去皮/膜出盡油)　半夏(湯洗七徧為/末炒二錢)¶
　杏仁(五枚炮/去皮尖)¶
　　右麫和丸如菉豆大二歳一丸荆芥薄荷湯下三¶
　　歳二丸五歳三丸如驚伏在内即行盡仍舊藥出¶
　　如無驚藥更不下¶
　　妙香丸¶
<pb:KR3e0020_WYG_008-12b>¶
治小兒虚中積潮熱寒熱心腹脹滿疼痛¶
　辰砂(一兩/研)　牛黄　生龍腦　麝香(各一/分)　粉霜¶
　膩粉(各一/錢)　金箔(十四/片)　蠟(二/兩)　巴豆(一百二十/箇肥大者)¶
　　右丸量虚實加減龍腦漿水下夜半後服臟虚即¶
　　以龍腦米飲下毎服三丸如小荳大藥勢緩即按¶
　　令匾疾堅者加至十丸皆以針刺作數孔以行藥¶
　　力小兒取積丸如菉荳治小兒吐逆尤效此藥最¶
　　下胸中煩及虚積¶
<pb:KR3e0020_WYG_008-13a>¶
治小兒臍久不乾赤腫出膿及清水¶
　　右用當歸焙乾為末研細著臍中頻用自差予家¶
　　小兒當病臍濕五十餘日貼他藥不差聖恵有十¶
　　餘方試之亦不效至此方一傅而乾後因尿入瘡¶
　　復病又一貼愈¶
治小兒熱𠻳¶
　馬牙硝　白礬(各半/斤)　黄丹(一/分)¶
　　右同研入合子固濟火燒令紅覆潤地一夜再研¶
<pb:KR3e0020_WYG_008-13b>¶
　　加龍腦半錢甘草湯下一字或半錢¶
治小兒疳肥瘡多生頭上浸淫久不差及耳瘡等悉主¶
之¶
　石菉　白芷(等/分)¶
　　右以生甘草洗瘡傅藥一日愈¶
　¶
　¶
　蘇沈良方卷八¶
