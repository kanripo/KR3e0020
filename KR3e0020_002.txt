# -*- mode: mandoku-view; -*-
#+TITLE: 蘇沈良方
#+DATE: 2015-08-24 23:04:36.647455
#+PROPERTY: ID KR3e0020
#+PROPERTY: BASEEDITION WYG    
#+PROPERTY: JUAN 卷二
<pb:KR3e0020_WYG_002-1a>¶
欽定四庫全書¶
　蘇沈良方卷二¶
　　　　　　　　　　　宋　蘇軾沈括　撰¶
　　治風氣四神丹¶
　熟乾地黄　元參　當歸　羌活(各等/分)¶
　　右搗為末和蜜丸桐子大空心酒服丸數隨宜列¶
　　仙傳有山圖者入山采藥折足仙人教服此四物¶
　　而愈因久服遂度世余以問名醫康師孟師孟大¶
<pb:KR3e0020_WYG_002-1b>¶
　　異之云醫家用此多矣然未有專用此四物如此¶
　　方者師孟遂名之曰四神丹洛下公卿士庶爭餌¶
　　之百病皆愈藥性中和可常服大畧補虚益血治¶
　　風氣亦可名草還丹¶
　　四味天麻煎方¶
世傳四味五兩天麻煎方蓋古方本以四時加減但傳¶
藥料耳春肝旺多風故倍天麻夏伏陰故倍烏頭秋多¶
瀉痢故倍地榆冬伏陽故倍元參此方常服不獨去病¶
<pb:KR3e0020_WYG_002-2a>¶
乃保身延年與仲景八味丸並驅矣¶
　　木香散¶
治偏風癱瘓脚氣等疾¶
　羌活(一/兩)　麻黄(去節水煑少/時去沫二兩)　防風(三/分)　木香　檳¶
　榔　附子(炮去/皮)　白术　川烏頭(炮去/皮)　草荳蔲(和/皮)¶
　(用/)　陳橘皮(去/瓤)　牛膝(酒浸/一宿)　杏仁(生去/皮尖)　當歸(酒/浸)¶
　(一/宿)　人參　茯苓　甘草(炙/)　川芎　官桂(不得見/火  各)¶
　(半/兩)¶
<pb:KR3e0020_WYG_002-2b>¶
　　右十八味剉如麻荳每服一兩水一碗薑一七片煎¶
　　至一盞去滓得七分温服大腸不通加大黄末每¶
　　服一錢以老少加減如久不通加至三五錢不害¶
　　心腹脹加葶藶并滑石末每服各一錢如上膈壅¶
　　滯痰𠻳氣急加半夏升麻天門冬知母末各二錢¶
　　同煎其藥滓兩合為一服用水一碗半煎至一盞¶
　　服此藥福唐陳氏者鬻以自給郡人極神之未有¶
　　得其方者一日為其親戚攘得與予予作官處即¶
<pb:KR3e0020_WYG_002-3a>¶
　　合以施人如法煮服以衣覆取汗不過三五服輒¶
　　瘥所至人來求藥者無窮其騐如神¶
　　左經丸¶
治小兒筋骨諸疾手足不隨不能行歩運動¶
　草烏頭(肉白者生/去皮臍)　木鼈子(去殻/别研)　白膠香　五靈¶
　脂(各三/兩半)　班貓(一百箇去足/翅少醋煮熟)　當歸(一/兩)¶
　　右為末用黑荳去皮生杵粉一斤醋煑糊為丸如¶
　　鷄頭實大每服一丸酒磨下筋骨疾但不曽針灸¶
<pb:KR3e0020_WYG_002-3b>¶
　　傷筋絡者四五丸必效予鄰里胡生者一女子膝¶
　　腕軟不能行立已數年生因遊淨因佛寺與僧言¶
　　有一僧云能治出囊中丸十枚以四枚與生曰服¶
　　此可瘥生如其言與服女子遂能立生再求藥于¶
　　院僧曰非有愛也欲留以自備必欲之須合一料¶
　　生與錢一千辭不受止留百錢後數日得藥并餘¶
　　錢十餘悉歸之同院僧佐其理藥乃剽得此方予¶
　　至嘉興有一里巷兒年十嵗雙足不能行以一丸¶
<pb:KR3e0020_WYG_002-4a>¶
　　分三服服之盡四五丸遂能行自此大為人所知¶
　　其效甚著此藥能通榮衛導經絡專治心腎肝三¶
　　經服後小便少淋澁乃其驗也¶
　　燒肝散¶
治三十六種風二十四般冷五勞七傷一切痢疾脾胃¶
久虚不思飲食四肢無力起止甚難小便赤澁累年口¶
瘡久醫不瘥但依此法服之必愈¶
　茵陳　犀角　石斛　柴胡　芍藥　白术(各半/兩)¶
<pb:KR3e0020_WYG_002-4b>¶
　乾薑　防風　桔梗　紫參　人參　胡椒　官桂¶
　(去/皮)　白蕪荑　呉茱萸(各一/兩)¶
　　右共十五味同為末以羊肝一具如無即以豬肝¶
　　代之分作三分淨去血脉脂膜細切用末五錢葱¶
　　白一莖細切相和以濕紙三五重裹之掘地坑納¶
　　以火燒令香熟早晨生薑湯嚼下大叚冷勞不過¶
　　三服見效廬州刁參軍病洩痢日久黑瘦如墨萬¶
　　法不瘥服此一二服下墨汗遂安¶
<pb:KR3e0020_WYG_002-5a>¶
　　伊祁丸¶
治鶴膝風及腰膝風縮¶
　伊祁(頭尾/全者)　桃仁(生/)　白附子　阿魏　桂心　白¶
　芷　安息香(用胡桃瓤研/  各一兩)　沒藥(三分便已前八物/用童  五升無灰)¶
　(酒二升銀器/内熬令厚)　乳香(三/分)　當歸　北漏蘆　牛膝¶
　芍藥　地骨皮(去/土)　威靈仙　羌活(各一/兩)¶
　　右為丸如彈丸大空心煖酒化下一丸胡楚望博¶
　　士病風疰手足指節皆如桃李痛不可忍服此悉¶
<pb:KR3e0020_WYG_002-5b>¶
　　愈¶
　　烏荆丸¶
治風¶
　川烏頭(一兩炮/去皮)　荆芥穗(二/兩)¶
　　右醋糊丸如桐子大每服二十丸或酒或熟水下¶
　　有疾食空時日三四服無疾早晨一服少府郭監¶
　　丞少病風搴搐頤頷寛軃不收手承頷然後能食¶
　　服此六七服即瘥遂長服之已五十餘年年七十¶
<pb:KR3e0020_WYG_002-6a>¶
　　餘強健鬚髪無白者此藥療腸風下血尤妙余所¶
　　目見服此而瘥者一嵗之内已數人¶
　　天麻煎丸¶
治風氣不順骨痛或生赤㸃隱疹日乆不治則加冷痺¶
筋骨緩弱(案此方原缺今從/王兗博濟方補入)¶
　五靈脂　附子　白术　赤小豆　乾蠍(炒/)　羌活¶
　　防風(各一/兩)　天麻(半/兩)¶
　　右先以沈香二兩酒一升煎為膏毋犯鐡器入藥¶
<pb:KR3e0020_WYG_002-6b>¶
　　擣千下為丸桐子大空腹下二十丸過五日加至¶
　　三十丸秋夏宜荆芥湯春冬宜荆芥酒春末夏初¶
　　生赤根白頭瘡服之瘥¶
　　服威靈仙法¶
服威靈仙有二法(别一帖云以威靈仙雜牛膝服之視/氣虚實加減牛膝以酒浸焙乾二物)¶
(皆為末丸散皆可/丸即以酒煑麫糊)一法淨洗陰乾擣羅為末雜酒浸牛¶
膝末或蜜丸或為散酒調牛膝之多少視已氣之虚實¶
而増減之此眉山一僧患脚氣至重依此服半年遂永¶
<pb:KR3e0020_WYG_002-7a>¶
除一法取藥粗細得中寸截之七寸作一貼毎嵗作三¶
百六十貼置床頭五更初面東細嚼一貼候津液滿口¶
嚥下此牢山一僧年百餘嵗上下山如飛云得此藥方¶
二法皆以得真為要真者有五驗一味極苦二色深黑¶
三折之脆而不韌四折之微塵如胡黄蓮狀五斷處有¶
黑白暈謂之鸜鵒眼無此五驗則藁本根之細者耳又¶
須忌茶(别一帖云但忌茶若常服此藥當以皁角槐芽/為茶取極嫩者湯中略煑一沸便取出布裹壓)¶
(乾入焙以軟熟火/焙乾與飲茶無異)以槐茅皁角至嫩者依造草茶作或¶
<pb:KR3e0020_WYG_002-7b>¶
只取外臺祕要代茶飲子方常合服乃可¶
　　煮肝散¶
治肝痿脚弱及傷寒手足乾小不隨¶
　紫苑　桔梗　蒼术　芍藥(各等/分)¶
　　右為末每服四錢羊肝半具大竹刀切勿犯水勿¶
　　令血散入鹽醋葱薑酒同煮熟空腹食前日三服¶
　　榖熟尉宋鈞傷寒病差後雙足但有骨不能立服¶
　　此散見其肉生一兩日間生復如舊¶
<pb:KR3e0020_WYG_002-8a>¶
　　烏頭煎丸¶
治風毒氣攻眼久成内外障痛楚努肉赤脈等病十年¶
者皆可療¶
　黑荳(二兩/小者)　川烏頭(一兩去/皮生)　青橘皮(半兩去瓤同/烏頭為末以)¶
　(水一升三合浸一/宿緩火煎成膏子)　牛膝　枸把子　荆芥穗　川¶
　芎　羌活　地龍(去/土)　白蒺藜　當歸　乾薄荷(各/半)¶
　(兩/)　甘菊花(一/兩)¶
　　右將前青皮煎和為丸如桐子大毎服二十丸空¶
<pb:KR3e0020_WYG_002-8b>¶
　　心茶酒任下蜜湯下亦得先君因失少女感傷哭¶
　　泣忽目瞑不見物治之踰月復明因盛怒呵一罪¶
　　人目復瞑踰年得此服不盡一劑目復如故¶
　　又方¶
　羌活　防風(酒浸/一宿)　黄耆　木賊　附子(炮/)　蛇蛻¶
　(一條青/竹炙)　蟬殻　荆芥穗　甘草　甘菊花　白蒺¶
　藜(去/角)　旋覆花　石決明(泥裹燒/赤别研)¶
　　右等分除附子蛇蛻決明皆剉碎新瓦上烙令燥¶
<pb:KR3e0020_WYG_002-9a>¶
　　為散每二錢第二米泔煎熟調下空心日午夜卧¶
　　各一服予少感目疾踰年人有以此方見遺未暇¶
　　為之有中表兄許復嘗苦目昬後已都瘥問其所¶
　　以瘥之由云服此藥遂合服未盡一劑而瘥自是¶
　　與人莫不驗¶
　　通闗散¶
治大人小兒諸風傷寒¶
　旌徳烏頭(四兩皺皮有/蘆頭肌白者)　藁本　防風　川芎　當¶
<pb:KR3e0020_WYG_002-9b>¶
　歸　天南星　白芷　乾薑　雄黄(細/研)　桂心(各半/兩並)¶
　(生勿/近火)¶
　　右為細末煨葱酒下一字或半錢癱瘓加牛黄麝¶
　　香小兒減半薄荷酒下此散余目見醫數人今聊¶
　　記其一二曽在江南見市門有卧者問之乃客販¶
　　因病偏風醫之遂至病困為邸家所委時伯氏為¶
　　令使人舁到令舍調藥飲之又與十服數日伯氏¶
　　出市有一人扶倚牀而呼曰昔日卧者今能扶榻¶
<pb:KR3e0020_WYG_002-10a>¶
　　而行矣藥盡願少繼之伯氏又與十服服訖能起¶
　　又一吏病瘡而攣踰歳月卧矣伯氏與散二錢七¶
　　為八服吏繆以為一服服已僵眩嘔吐幾困將殆¶
　　已乃用續命湯輩汗之末乃用此為宜蓋風病多¶
　　挾熱若未發散便投烏頭輩或不相當也更消息¶
　　治之必驗¶
　　辰砂散¶
治風邪諸癎狂言妄走精神恍惚乍歌乍哭飲食失常¶
<pb:KR3e0020_WYG_002-10b>¶
疾發仆地吐沫戴目魂魄不守醫禁無驗¶
　辰砂(一兩須光明/有墻壁者)　酸棗仁(微/炒)　乳香(光瑩者/各半兩)¶
　　右量所患人飲酒幾何先令恣飲沈醉但勿令吐¶
　　靜室中服藥訖便安置床枕令睡以前藥為一服¶
　　温酒一盞調之頓服令盡如素飲酒少人但隨量¶
　　取醉病淺人一兩日深者三五日睡不覺令家人¶
　　潛伺之覺即神魂定矣慎不可驚觸使覺一為驚¶
　　寤更不可治上樞呉公少時病心服一劑三日方¶
<pb:KR3e0020_WYG_002-11a>¶
　　寤遂瘥¶
治諸風上攻頭痛方¶
　　地龍榖精草為末同乳香火餅上燃以紙筒籠烟¶
　　鼻聞之即瘥¶
　　側子散¶
治筋脈抽掣疼痛不止¶
　側子(炮裂去/皮臍)　赤箭　漏盧　芎藭　棗仁(微/炒)　海¶
　桐皮(各一/兩)　桂心　五加皮　仙靈脾　牛膝　木¶
<pb:KR3e0020_WYG_002-11b>¶
　香　枳殻(麩皮炒去瓤/  各半兩)¶
　　右為末每服一錢温酒調下不計時候服此藥尤¶
　　治目赤痛屢用每驗蓋攻治肝風凡目赤皆主于¶
　　風余于四生散論之甚詳此方主療亦四生散之¶
　　類也¶
　　四生散¶
治腎臟風治眼治癬¶
　白附子(脚生瘡用/黑附子)　沙苑蒺藜　羌活　黄茋¶
<pb:KR3e0020_WYG_002-12a>¶
　　右等分皆生為末每服二錢鹽酒調下空腹猪腎¶
　　中煨服尤善予為河北察訪使時病赤目四十餘¶
　　目黑晴傍黯赤成瘡晝夜痛楚百療不瘥郎官邱¶
　　革相見問予病目如此曽耳中痒否若耳中痒即¶
　　是腎家風有四生散療腎風每作二三服即瘥閭¶
　　里號為聖散子予傳其方合服之午時一服臨卧¶
　　一服目反大痛至二鼔時乃能眠及覺目赤稍散¶
　　不復痛矣更進三四服遂平安如常是時孫和甫¶
<pb:KR3e0020_WYG_002-12b>¶
　　學士帥鎮陽聞余説大喜曰吾知所以自治目矣¶
　　向久病目嘗見吕吉甫參政云頃目病久不瘥因¶
　　服透水丹乃瘥如其言修合試服二三十服遂愈¶
　　乃知透水丹亦療腎風耳凡病目人當記一事予¶
　　在河北病目時曽治浴具洛州守閣君綬見訪云¶
　　目赤不可浴浴湯驅體中熱併集頭目目必甚又¶
　　轉運判官李長卿亦云然予不信卒浴浴畢目赤¶
　　遂大作行數程到鉅鹿見陳彦升學士以病目廢¶
<pb:KR3e0020_WYG_002-13a>¶
　　于家問其病目之因云頃年病目赤飲酒歸過同¶
　　舍林億邀同太學浴彦升舊知赤目不可浴堅拒¶
　　之不得僶俛一浴浴已幾失明後治之十餘年竟¶
　　不瘥此亦以為戒也又予之門人徐搆病癬久不¶
　　瘥服四生散數日都除¶
　¶
　¶
　¶
<pb:KR3e0020_WYG_002-13b>¶
　¶
　¶
　¶
　¶
　¶
　¶
　¶
　蘇沈良方卷二¶
